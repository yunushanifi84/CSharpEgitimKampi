CSharpEgitimKampi (Murat Yüedağ)

Bu repo, Murat Yüedağ'ın eğitmenliğinde katıldığım C# Eğitim Kampı boyunca tamamladığım ilk 8 projeyi içermektedir. Bu projeler, belirli programlama kavramlarını anlamam ve uygulama becerilerimi geliştirmem konusunda bana yardımcı oldu. Aşağıda projelerin detaylarını bulabilirsiniz:

⭐ Proje 1: MainSubjects

Bu projede, Console.WriteLine() komutları kullanarak ekrana veri yazdırmayı ve string, int gibi veri türleri ile değişken tanımlamayı öğrendim. Basit bir restoran menüsü üzerinden matematiksel işlemler yaparak toplam tutar hesaplama pratiği yaptım.

⭐ Proje 2: Variables

Bu projede, double veri türü ile ondalıklı sayıları kullanarak maliyet hesaplama pratiği yaptım. Klavyeden veri girişi ile kullanıcıdan isim, soyisim, yaş gibi bilgileri alarak ekrana yazdırdım. Ayrıca tam sayı ve ondalıklı sayılarla işlem yaparak çeşitli hesaplamalar gerçekleştirdim.

⭐ Proje 3: MakingDecision

Bu projede, if-else ve switch karar yapıları üzerinde çalıştım. Kullanıcıdan şifre, şehir ve sınav notları gibi veriler alarak doğrulama yaptım. Mod işlemeleri ile sayıların tek ya da çift olduğunu kontrol ettim. İlaveten, bir hesap makinesi uygulaması geliştirerek matematiksel işlemleri öğrendim.

⭐ Proje 4: Loops

Bu projede, for ve while döngü yapıları kullanarak tekrar eden işlemler yaptım. Kullanıcıdan alınan üç basamaklı bir sayının basamaklarının toplamını hesaplayan örnekle, döngü ve aritmetik işlemleri birleştirerek pratiğimi geliştirdim.

⭐ Proje 5: LoopsWithStars

Bu projede, döngü yapıları kullanarak farklı yıldız desenleri oluşturdum. Dik üçgen, ters üçgen, baklava dilimi ve piramit gibi şekilleri oluşturarak iç içe döngülerin kullanımını pekiştirdim.

⭐ Proje 6: Arrays

Bu projede, dizilerle çeşitli çalışmalar yaptım. Dizideki elemanları listeleme, en büyük ve en küçük değerleri bulma, diziyi ters çevirme ve sıralama gibi işlemleri öğrendim. Ayrıca kullanıcıdan dizi elemanları alarak çift/tek sayı ayrımı yaptım.

⭐ Proje 7: Foreach Loop

Bu projede, foreach döngüsü kullanarak diziler ve listeler üzerinde iterasyon yaptım. Bir sınav sistemi uygulaması geliştirerek öğrencilerin not ortalamalarını hesapladım ve geçme/kalma durumlarını gösterdim. Bu proje ile döngülerin ve dizilerin etkin kullanımını pekiştirdim.

⭐ Proje 8: Methods

Bu projede, C# dilinde metotlar kullanarak farklı işlemler yaptım. Öğrenci notlarını değerlendiren bir uygulama geliştirerek, metotların ve parametrelerin nasıl kullanılacağını daha iyi anlamamı sağladım. Bu proje, yazılım geliştirme sürecinde metotların kullanımını pekiştirmeme yardımcı oldu.

